---
title: پوشه ی build در Nuxt
menuTitle: .nuxt
description: پوشه ی `.nuxt` که به اصطلاح همان build directory است. بصورت اتوماتیک تولید میشود و بطور پیشفرض پنهان است. در این پوشه شما میتوانید فایل هایی که در طول `nuxt dev` و یا  فایل های ساخته  شده تان به هنگام `nuxt build` را مشاهده کنید.
position: 1
category: directory-structure
questions:
  - question: کدام دستورات پوشه ی .nuxt را ایجاد می کنند؟
    answers:
      - nuxt start
      - nuxt generate
      - nuxt build or nuxt dev
    correctAnswer: nuxt build or nuxt dev
  - question: از کدام ویژگی برای تغییر دادن نام پوشه ی nuxt استفاده می شود؟
    answers:
      - dir
      - build
      - buildDir
    correctAnswer: buildDir
  - question: در کدام فایل می توانید مسیرهای ایجاد شده ی خود را بیابید؟
    answers:
      - pages.js
      - router.js
      - views.js
    correctAnswer: router.js
  - question: پوشه component شامل چیست ؟
    answers:
      - nuxt components
      - custom components
      - global components
    correctAnswer: nuxt components
  - question: پوشه ی .nuxt پوشه ای است که به هنگام انتشار سایت های استاتیک باید بارگذاری شود.
    answers:
      - true
      - false
    correctAnswer: false
---

پوشه ی `.nuxt` که به اصطلاح همان _build directory_ است. بصورت اتوماتیک تولید میشود و بطور پیشفرض پنهان است. در این پوشه شما میتوانید فایل هایی که در طول `nuxt dev` و یا فایل های ساخته شده تان به هنگام `nuxt build`
را مشاهده کنید. اصلاح کردن فایل های این پوشه به هنگام دیباگینگ میتواند خوب باشد اما به یاد داشته باشید که این فایل ها بطور خودکار تولید میشوند و هر زمان که دستور `dev` و یا `build` را اجرا کنید، هر تغییری که در این فایل ها داده بودید ازبین میرود و این پوشه دوباره تولید میشود.

<base-alert>

پوشه ی `.nuxt` نباید در ورژن کنترل شما کامیت شود و حتما باید در فایل `.gitignore` قرارداده شود و نادیده گرفته شود زیرا به هنگام اجرا شدن `nuxt dev` و یا `nuxt build` دوباره ساخته میشود.

</base-alert>

### ویژگی buildDir

به طور پیش فرض ، بسیاری از ابزارها فرض می کنند که پوشه ی `.nuxt` یک پوشه مخفی است ، زیرا نام آن با یک نقطه شروع می شود. حال شما میتوانید برای جلوگیری از این پیشفرض از گزینه ی buildDir استفاده کنید. اما در صورتی که نام فایل را تغییر دادید، حتما به خاطر داشته باشید که نام جدید را به فایل `.gitignore` خود اضافه کنید.

```js{}[nuxt.config.js]
export default {
  buildDir: 'nuxt-dist'
}
```

### فایل های درون پوشه ی .nuxt :

- اگر شما فایل هایی با پسوند `.vue` درون پوشه ی pages قرار دهید ، Nuxt.js فایلی به نام router.js درون پوشه ی `.nuxt` ایجاد میکند. که درواقع این همان فایل router است. شما میتوانید از این فایلی که توسط Nuxt.js ایجاد شده است برای دیباگینگ استفاده کنید. بعنوان مثال اگر میخواهید بدانید مسیر ها چگونه ایجاد شده اند و یا نام یک مسیر خاص چیست میتوانید به فایل router.js مراجعه کنید.
- فایل router.scrollBehavior.js نیز همان ScrollBehavior در روتر می باشد.
- پوشه ی Components شامل تمام کامپوننت های Nuxt میشود مانند NuxtChild و NuxtLink. همچنین این پوشه شامل nuxt-build-indicator ( صفحه ای که به هنگام ساخته شدن اپلیکیشنتان مشاهده میکنید) و nuxt-loading ( کامپوننتی که مربوط به بارگذاری صفحه است و زمانی که منتظر بارگذاری صفحه ای هستید آن را مشاهده میکنید) می شود. همچنین صفحه ی nuxt-error و صفحه ی پیشفرض خطا نیز در این پوشه قرار میگیرند.
- در پوشه ی mixins تمام فایل هایی که متد `$fetch` ناکست به آنها نیاز دارد قرار دارند.
- پوشه ی views شامل قالب ها (template) و صفحه خطای سرور شما می باشد.
- فایل app.js فایل اصلی برنامه ی شما می باشد.
- فایل client.js فایل کلاینت شما است به این معنی که برای تمامی رخدادهایی که قرار است در سمت کلاینت رخ بدهد نیاز است.
- فایل empty.js نیز از روی عمد و برای نام مستعار بدون عمل (no operation aliases) خالی می ماند.
- فایل index.js نیز برنامه شما را راه اندازی می کند.
- فایل loading.html نیز به هنگام بارگیری(loading) یک صفحه مورد استفاده قرار می گیرد.
- در فایل middleware نیز میان افزار ها قرار دارند.
- فایل server.js نیز شامل تمام کدهایی است که بر روی سرور اجرا می شود.
- فایل های utilities نیز شامل ابزارهایی است که Nuxt برای کارکردن به آنها نیاز دارد.

### استقرار

برای استقرار نرم افزارتان در حالت SSR به پوشه ی `.nuxt` نیاز دارید. اما زمانیکه برنامه ی تان را در حالت استاتیک منتشر و یا دیپلوی میکنید به این پوشه نیازی ندارید، زیرا به هنگام استقرار در حالت استاتیک از پوشه ی دیگری به نام `dist` استفاده می شود.

<quiz :questions="questions"></quiz>
